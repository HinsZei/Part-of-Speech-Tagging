你喺度搵乜嘢呀？咪執返啲嘢去阿哥個新屋度囖。該拎嗰啲都拎走咗啦！剩落呢啲都係冇用㗎喇！噉都要執！係喇，豪仔今晚返唔返嚟食飯呀？佢日日都同女朋友去玩煮飯仔，鬼得閒
理我哋咩？呢啲都唔要㗎啦，可？部機都冇咗嘞。爺爺，我可唔可以睇新一集嘅龍珠呀？等你媽咪收工返嚟，同你對晒啲功課先睇啦！爺爺，我做晒功課喇！默書呢？冇呀，爺爺。冇？
爺爺，好好睇㗎！你⋯⋯同我睇啦！唔睇。我都唔睇呢啲公仔嘅。爺爺，你冇tei1si2嘅！好好睇㗎！舊陣時呢，龍珠係好興㗎。成日都講埋啲咩龜波氣功吖，打交啦。三歲到卅
歲都沉迷。噓！好誇張呀。軒軒，走啦！走啦，走啦⋯⋯走啦，走啦。吖，掰掰啦，同小朋友掰掰。掰掰！爺爺，我行嘞！爺爺呀，快啲啦！行得未呀？得㗎啦，得㗎啦，係，呢度！好
嘞！ＯＫ！得㗎喇！超級撒亞人！戰鬥力超勁！爺爺，我行得喇！多多！你成日就知道多多！唔好整呀！整出嚟呀！斤半！好，收到。走啦，快啲！六十六個四。幾多呀？六十六個四。
一百。找返你三十⋯⋯姐姐呀，啲錢畀我得㗎嘞！爺爺呀，呢啲畀你嘅！嗰啲呢？係我㗎！佢成日話，冇龍珠閃卡，喺學校就冇朋友。唏！都唔知關咩事。係佢冇運啫。媽咪！咩事呀？
我默書一百分呀。畀我睇下。嘩！真係喎！好叻喎！好啦！媽咪聽日煮雞翼獎勵你啦，好唔好？我唔食雞翼嘞，我要零用錢呀。噉好啦，媽咪去攞畀你啦，好唔好？乖乖地，唔好搞搞震
呀！你洗手未呀？洗咗嘞！算你啦！乖乖地要畀心機讀書呀，知唔知呀，繼續？知道嘞。快啲做功課啦。唔該！十個一蚊！十個一蚊。唔該晒！換咗呀？好好彩喎！呢張唔係你中意嘅孫
悟空咩？都唔閃嘅！走啦，返屋企啦！擰晒㗎喇！爺爺，你再畀多我兩蚊吖！就嚟有閃卡㗎喇！爺爺，你畀我啦！你畀我啦！你畀我啦！你畀我啦！哎吔！你畀我兩張啦！嘩！係閃卡！
好嘢！好嘢！快啲交換啦，交換啦！攞嚟啦！最衰都係爺爺啦。張閃卡本來係我㗎嘛。走啦！爺爺，我唔睬你呀！真係一張閃都冇嘅喎。咁多年㗎喇。啲卡都冇咗啦。欸，影張相畀阿哥
睇先！你不如一陣先問下⋯⋯問下豪仔夜晚返唔返嚟食飯。有餸。哦。哎，啲帶好麻煩。用下用下壞㗎啦。最衰都係嗰個無綫啦！咁夜先至播嗰啲卡通片，令到嗰啲細路呢，就晚晚喺度
捱夜。唉！都係過咗十二點幾先瞓。我呢，同阿哥細細個嗰陣時，夜媽媽呢，都會特登走出廳嗰度呢，睇金田一㗎！但係呢，冇開燈呢，真係好驚！不過又驚畀你哋知道喎。你哋一個二
個都係噉。爺爺，你再畀多我睇多兩個字啦！就嚟睇完㗎喇！走啦！去瞓覺！聽日畀你睇返啲錄影帶！爺爺，你畀我睇啦！唔得，唔得！走啦，走啦，走！爺爺，你畀我睇埋啦！你畀我
睇埋啦！瞓覺嘞！你畀我睇埋啦！走啦！走啦！快啲！快啲瞓！你哋成日都唔幫我錄㗎啦。嗰日之後呢，我哋開始識得玩㗎喇。通常呢，有二十幾張白卡呢，就有一張閃卡嚟㗎。我哋開
始識得排隊。見倒人哋有十個一蚊左右呢，就企喺佢後面。等佢哋用完呢，又唔中呢，就等我哋抽。扭卡就一定要帶電筒。唏！做賊咁做。喂，𡃁仔！做乜整壞我部機呀？對唔住呀！
呀，仲走喎！快啲！走唔倒喇！爺爺，快啲啦！就嚟畀人捉㗎喇！豪仔！豪仔，你喺邊呀？豪仔！喺邊呀，你？好攰。爺爺呀，你睇下！喂呀，啲閃喺佢度呀，原來。唏，你點知㗎？
佢啱啱話畀我聽嘅。係咩？喂，你成日同阿哥細個嗰陣時周圍去。噉我去咗邊呀？你呀？你都未出世！未出世？點會呀？我先啱啱細阿哥幾年。唏！唔記得囉喎！你偏心！哎！等等等等
我嚟！你坐低，你坐低！哎吔，你心虛呀？你快啲執嘢啦！又話拎啲嘢畀你阿哥！佢女朋友喺度。我過到去呀，驚做電燈膽呀。哎，知唔知呀？嗰陣時呢，陳奕迅同埋楊千嬅呢，啱啱出
道嗰陣時，佢哋兩個係一齊㗎。愾！我又唔識佢哋。係啦，你哋一個⋯⋯好似中意⋯⋯嗰個咩……哦，Eason，一個呢，就中意嗰個⋯⋯黎明。愾！你哋啲嘢邊個打邊個，唔知㗎嘞
。邊個中意黎明呀？肯定係阿哥屈我啦！我都冇中意明星嘅！你可以⋯⋯做我的⋯⋯筆友嗎？我都冇上堂，你知㗎啦！咩mode、mean、median？點分呀？我唔識喎。最高
頻率嗰組呀？哦。Mean呢？你就mean！就搵返嗰橛出嚟，哦，就係噉！差唔多啦。第七條我做咗嘞，histogram。黐埋一齊嗰個叫histogram吖嘛。我知呀，
呢個。呀，Eason嗰隻碟呢，你有冇聽呀？梗係有千嬅份啦！佢哋咁friend。你未聽呀？你等我一陣。我播畀你聽，你等我一陣。黎明？Badtaste！關你咩事呀？
喂，你做咩呀？人哋聽緊㗎！開咩電視唧？米阻住晒啦！唔好嘈！噉我係要聽吖嘛！得喇！噉你坐低就唔好講咁多嘢啦！好煩呀，你！你返去做你嘅功課啦！一路做功課就一路聽！邊個
打嚟呀？關你鬼事呀？殊！喂？喂？聽唔聽倒呀？係呀，新出㗎，呢隻！未聽過褦！你覺得呢，Eason同千嬅有冇機會一齊吖嗱？都幾襯吖，佢哋。而家Eason好失禮你咩？
喺未有ＭＰ３嘅年代，電台播咩歌，我哋就興咩歌。喺九零三同埋新城之間轉嚟轉去。阿哥佢中意聽陳奕迅嘅話，我就聽陳奕迅。你要聽歌可以用十蚊去買一隻雜錦錄音帶，又或者係用
廿蚊去買一隻老翻。但係你叫得你自己做fen1si2嘅話，梗係買華星正版啦！嗰陣時啲CD舖仲多過而家啲七十一。明明啲CD同而家一樣都係一百蚊倒咋嘛。Eason每兩至
三個月就出一次新碟。但係細個嗰陣時就反而多多都買得起。唔知阿哥乜嘢叫做好tei1si2啦。總之就日日係噉喺度聽囖。又係得腸粉！我要食蛋撻呀！你快啲食啦！如果唔係呀
，阿爺大家樂見唔倒我哋呢，就死㗎喇。啲CD又唔係我嘅！快啲畀返啲錢我呀！你冇份聽嘅，冇份唱嘅，係咪呀？兩包腸粉就六蚊，十二蚊⋯⋯怕咗你喇！畀返兩蚊你囖，好唔好呀？
唔得呀！唔公平呀！十蚊！五蚊啦！唔得呀！除非⋯⋯你買本Yes!畀我。你痴線嘅！咁貴！你問同學借嚟睇咪算囖。唔得呀！我話畀媽咪知！抑係噉嘞，我畀兩蚊你，再加多三張
Yes!卡。好未呀？好啦！嗱，一陣就去呀！誒，食啦！嗰日，阿哥買返嚟嘅竟然唔係陳奕迅，而係楊千嬅嘅碟。屋企仲出現咗本Yes!。等我仲以為阿哥佢對我咁好。第二日我拎
住本爛吓爛吓嘅Yes!，問佢封面去咗邊。嗰時我先知道佢嘅goodtaste唔係陳奕迅。應該都唔係楊千嬅。愾！我都唔知你哋咩tei1唔tei1si2。反正呢啲歌呀，
我都唔識聽。有咩好聽唧？唔知呢？哦。用angle-sum-of-triangle嘅咩？哦。你做晒嗱？你就好啦！我有排都未做完呀。係呀，你快啲教我啦，唔識做呀。你可
唔可以唔好嘈呀？我做緊英文功課呀！你等我一陣呀，吓？我夠問緊功課啦！得你要做呀？大蝦細！你做過第二份先啦！唔得呀，得呢份咋！八號交喇！你等一陣，吓？怕咗你呀！等一
陣啦，吓？喂？我妹呢，有啲問題想問我呀。我想教咗佢先呀。係呀，好煩㗎，佢。我轉頭搵你吖！哦，嗰度我識做㗎喇。ＯＫ，好，掰掰！喂！借餅帶嚟吖！唔得呀！點解呀？我有個
朋友八號生日呀！我想錄啲嘢畀佢。關我咩事呀？喂，關乎到你有冇利是收個喎。喂！嚇鬼咩？做咩呀，你？刷你嘅牙啦！滴到周圍都係！刷完快啲瞓呀！過嚟！又點呀？唔好咁嘈啦！
米嘈醒阿爺呀！點唧？計數！嗱，記住，每面三十分鐘。我揀歌呢，你計數。中間唔要有空白呀，知唔知呀？有冇着數先？你試下唔幫我吖！打鑊你！記住，第一個，《抬起我的頭來》
，三分廿一秒。等陣先，等陣先！第二個。等陣先，等陣先！《黑夜不再來》等陣呀！四分零五秒。等陣呀！第一個幾多分呀？三分廿一呀。咩嚟㗎，咩嚟㗎，呢隻？《夏天的故事》之
後，阿哥就冇再買過Eason以外嘅碟。其實我都唔明，點解阿哥唔直接送千嬅隻碟畀佢朋友。但我覺得嗰晚，我哋做咗件好型好浪漫嘅事。執嘢！呀！我要聽《森美小儀
dotdotdot》呀！九零三，九零三吖！快啲啦！等等啦！快啲啦！呢首你咪錄咗囖。又聽？呢個係九零三嚟㗎喇喎。你睇下啦。哦，收唔到喇。你搞返掂佢呀。你過去收吖。
都唔得喎。舉高佢吖。你試下將條天線㨃出出便。都唔得喎。你行去另一便試下。轉個圈啦，不如。跳兩步啦，試下。再舉高先跳吖。再舉高。高啲，再高啲！係啦，跳啦！你究竟要我
做幾多次呀？好重呀！你而家last-touch喎。你整壞㗎喎。你搞返掂佢呀。關我咩事喎？呢句得喎！繼續講吖！關我咩事喎？繼續講啦！係啦，係啦，繼續講！講快啲啦！
關我咩事喎？快啲，快啲，快啲！關我咩事喎？喂！有咩好笑？唔好咁大聲啦！嘈醒人哋喇！唔好咁大聲呀！你啲拖鞋達達聲嘈醒阿爺呀！唔好嘈喇！噉唔通唔着咩？咩話？噉唔通唔着
咩？再大聲，嘈醒阿爺，起身丙你吖嘛，知唔知呀，吓？唔知。你想我代阿爺丙你呀，吓？仲嘈呀馬？坐低啦，好唔好呀？唔好。吖，死𡃁妹吖！真係要我教訓，係咪呀？快啲，扭開收
音機過去再跳過！阿哥呀，我今日扭倒㗎！送畀你送畀你個朋友吖！幫我同佢講「生日快樂」吖！唔使喇。喂呀，特登同李嘉祺換㗎！都千禧年啦，邊有人用錄音帶𠿪？傻仔！係咪呢餅
呀？嗯！係呀，係呀，呢餅呀！《抬起我的頭來》《今天等我來》《不再讓你孤單》《今日》《每一個明天》《夏天的故事》《伴遊》《與我常在》《有發生過》咩呀？童年經典──龍
珠主題曲。怪唔之得追唔倒女仔啦！欸，嗰部機仲喺唔喺度呀？喺度。吓，噉都畀你搵到呀？點會係呢啲嘢？你睇下，佢成日都蝦我！每一個歌手呢，都有一個藝名，有一個唱歌嘅名嚟
嘅，藝名嚟嘅。哎唷，哎吔，呢個冇人贊成嘅。因為-因為我呢個年紀嘅人，好似呢個年紀嘅人，應該喺屋企帶孫，有孫嘛，可？帶孫呀，煮飯買菜呀。我唔係嗰種性格，我係中意响出
面玩嘅性格。我對呢個-唱歌好有興趣嘅。初初呢，就由唱歌而-而嚟嘅，噉，後尾呢，唱唱下，中意做嘞。噉呀，噉，有啲人退咗休就頂畀我。噉就頂嚟做囖。唱歌咪可以誒，抒發自
己內心嘅，唔開心嘅嘢啦，下，或者又抒發自己開心嘅嘢啦，係。使唔使我呀，幫手呀，ei1。去咗邊度呀，佢？可以點叫我呀？呢度成條街叫我大家姐，因為我最大，年紀最大吖嘛
。我姓湯，不過啲人成條街都唔知道我姓湯，冇人知道我叫咩名嘅。幫人做咗幾年喇，做咗幾年。後尾，ei1做，誒做咗幾年呢。我老世炒我魷魚，我好多謝個老世呀，佢炒咗我魷魚
嘛。若果佢唔炒我魷魚呢，我自己就開唔到呢一度。噉呢，佢炒咗我嘞。剛好呢度嘅老世呢，佢又好忙，做唔嚟，打理唔過嚟，佢有其他地方。我睇中呢個老世做唔嚟。我叫佢：「不如
誒，呢啲檯檯凳凳頂畀我做。」喺度做，我先做咗一年半。講你聽吖：你哋啲後生仔，我係過嚟人。係要幫人打工㗎！打咗工又有經驗喇，自己搞掂。天生我材必有用。讀多啲書自然就
有用；學多咗嘢自然就有用。係咪噉呀？我教我個女，真係噉教呀。我得一個女，冇仔。天生我材必有用。即係點樣呀？係動聽。依個，全部都自-自發性嘅。早諗起嗰首歌，係嗰首歌
可以舒緩我自己嘅。我唱下呢個誒，男兒當自強，下嘛，幾雄壯呀。或者個key唔啱呃，佢都可以唱，嚟發洩自己。所以歌檔就係噉樣嚟嘅。係畀啲大家勞動者呀，勞動階級，呀……
有陣時就有啲旅客呀，旅客即係旅遊人士呀。啲西人呀，佢都落嚟捧場㗎，啲西人。好似呢個檔係彈琴嘅。我唔跟人哋，唔學人哋。要創新嘛，可？做咩要學人哋彈琴呢？我就要搞卡拉
ＯＫ，琴師都唔使。我-我唔拉人哋嘅電。你睇人哋有-就攞電，呀，我攞發電機。其實呢度就落雨，個電工唔畀電，佢哋就冇電嘞。我自己攞發電機，係咪我就有電喇，呀。不過我一
個女人，拉電嘅體力真係有限。拉唔郁嘅，拉唔到，搵啲工人拉。我做呢行呢，啲脾氣全部變晒呀。好火爆，都要變到好溫柔，好可愛。對人好，人哋對我好，係咪呀？每天對住啲人又
笑，人哋肯幫你咖嘛。對即使啲乞兒呀，呢啲，呀，飲醉酒、醉貓呀，喺呢度飲醉酒呀，或者乞兒好臭呀，我都唔鬧佢哋嘅，照坐。有人氣即是有財氣；有咗財氣先有-有福氣，哦。有
咗福氣咪就有運氣囖，可。啲屋企人有冇話：「哎吔，唔好開歌檔呀，好大壓力呀。」哎唷，哎吔，呢個冇人贊成嘅。因為-因為我呢個年紀嘅人，好似呢個年紀嘅人，應該喺屋企帶孫
，有孫嘛，可？帶孫呀，煮飯買菜呀。我唔係嗰種性格，我係中意响出面玩嘅性格。唔中意响屋企做家務呀，帶細路仔嗰種性格。所以我做，冇人贊成我做嘅。係我自己，我-我呢個人
唔聽人講嘅。多數唱張學友呀，張國榮，誒，Beyond。誒……有-有-有一部分歌佢哋成日-呢度啲人成日唱嘅。呀呀，好似話，《讓一切隨風》呀，幾乎日日都有人唱。《分飛
燕》呀，日日都，好似呢排都有。不過我呢度唔唱粵曲，呀，呢度，歌。呀，呀，又有人唱，都有人唱新歌呀。唱嗰啲，誒，誒，誒，誒，誒。《從不喜歡孤單一個》都有人唱呢啲。
你以前做咩？愾吔，做鬼咩！我以前電視臺就參加比賽，輸咗呢。八幾年嗰時參賽呀，因-不過入唔到圍，呀，喀喀喀喀。由細到大都中意唱歌嘅？係，細個到而家都係興趣，呢啲係興
趣，下。但係發展唔到。我諗廿年前我都喺過呢度，噉就歌廳就有。噉我-我跟住去咗夜總會，又唱咗一set。噉就跟住又冇做嘞，冇做呢行，走咗去轉行做咗第二啲嘢，我做咗經紀
之嘛。以前消費力-消費力高呀，而家冇呀。以前歌廳有個-有個箱嘅。佢啲-掛住一個。你就-啲人畀利是嘅，而家冇喎。噉初初嗰時，都係覺得好難接受囉，跟住但係冇辦法。因為
我啱啱嚟到香港，我都要生存咖嘛。突然間覺得香港，哇，啲租又咁貴，呀，又有咩又咁貴，有咩咁貴，噉我都要……人哋都話，唉，你一定要融入香港呢個潮流囖，如果唔係，你-你
冇得生存㗎喇。我慢慢適應。我個-我藝名叫做金燕子，係呀，金燕子，係呀，係我喺廟街，呢個廟街嘅藝名-藝名嚟㗎。每一個歌手都有一個藝名，有一個唱歌嘅名嚟嘅，藝名嚟嘅。
呀，我喺廟街呢個行業可能已經有十七年。因為廟街歌壇就係靠啲客打賞畀個歌手呀。例如我想點唱咩歌，呀，畀幾多錢你。一百或者二百，或者甚至乎三百。噉或者話，我想同你合唱
呢首歌。噉我哋有個最低消費㗎。同一個歌手合唱呢，一定要畀一百蚊㗎。噉嗰時我點解會入咗呢個行業呢。因為我喺大陸嗰時呢，我都係，都係唱歌做歌手，歌-歌手㗎。噉，我嚟到
香港呢，我都希望搵返我自己中意個行業做囖。噉咪，嚟到香港之後，就會去搵朋友啦，睇報紙啦。噉，終於有個朋友呢，佢介紹我去酒樓夜總會唱歌。噉，喺嗰度識咗嗰啲唱歌啲朋友
啦。帶咗我入嚟廟街話：「哎，廟街都有歌唱㗎喎，誒但係嗰度啲唱歌就唔同嘞，係靠啲客打賞呀噉。」我嚟咗香港之後呢，香港啲朋友就同我講話：「你千祈要明白呀，你喺香港做歌
手呢，同喺中國大陸做歌手係唔同㗎。」因為呢度啲歌手呢，要啲-係要陪啲客飲酒啦，傾偈啦，要睇你接唔接受倒囖。因為我哋不嬲唱歌都係自己一個舞台唱歌，唱完歌就走嘞，唔需
要同啲客打招呼啦。即係唱完歌我就……嗰個係我嘅職業囖。跟住我哋係攞……每一個月出糧畀我。噉我就會走-或者走去第二間場啦，或者跑場啦，嗰啲。噉根本就唔識廟街個啲……
又同客傾偈啦，飲酒啦，嗰啲啦。噉我當時個內心都覺得好唔開心呀，覺得好似好委屈自己。跟住呢，漸漸我識咗嗰啲客呀。之後呢，我覺得嗰啲客呢，都-都覺得係-好似當我係朋友
噉囖。噉我哋一齊去飲茶，一齊去食飯。甚至乎我請佢哋飲茶，請佢哋食飯。噉佢哋返嚟又聽我唱歌，呀，打賞畀我。因為我哋，係退休先嚟。太悶，喺屋企，除非話阿彌陀佛對住部-
四埲牆啫。夜總會係聽人唱，嚟嗰度係自己實踐去唱。感覺係唔同。畀我一個困難呢，係歡樂。因為退休之年嘅話呢，除去食飯，同仔女有-冇-冇-冇-冇乜傾咖嘛！有乜傾呢，一味
講，你返去自己問呀，你同你老豆老母有咩傾吖。傾唔兩句呀-呀-呀-呀，頂嘴㗎啦，啱唔啱先。出面嗰度識好多嗰啲朋友，聽下歌，開下心。攰攰地返屋企沖個涼，搵下周公，呀～
噉咪幾爽。冇苛求，冇苛求呀。頭先又話夜總會嗰時呢，嗰時廟街係同而家有冇分別。一樣，一樣，冇乜分別，差唔多。係呢三檔以前冇，而家有。一二三，呢三檔，以前冇呀。呀，我
對呢個唱歌好有興趣嘅。初初呢，就由唱歌而-而嚟嘅。噉後尾呢，唱唱下，中意做嘞。噉就-噉有啲人退咗休就頂畀我，噉就頂嚟做囖。我叫做李紅呀，個個人就叫我做紅姐囖。因為
呢，呢條街呢，就係日頭呢，就係誒，畀人行嘅，條路。噉喺夜晚呢，即係隔籬左右呢，都係政府合署嘅。噉所以呢，冇乜人行街，噉就，好-好多人喺度開檔嘅。誒，由七點半就做到
十一點半。都有成三十年㗎喇。嗯，三十年嚟，冇咩經驗囖，經驗呢，都係，誒，讚多過彈囖。噉有啲人移民咗去外國呢，都返嚟講話：「阿紅姐，你千祈唔好執咗呢個檔呀，呢度係廟
街嘅文化。」即係佢唔想見到，誒，冇咗呢個檔口。噉就有啲特色喺度囖。誒，老一輩嗰啲呢，已經過咗身㗎呢，都去咗七七八八㗎喇。以前唔係㗎，圍到嗰個欄行滿晒㗎。啲人呀，嗰
陣時呢，八零年-年代呀、七零年代呀，用啲五百蚊紙摺架飛機飛埋嚟。好捨得畀錢㗎。係呀，冇而家噉樣㗎，二十、二十㗎，冇㗎，呀，嗰陣時真係好闊佬㗎。噉嗰班人就係水上嘅，
即係躉船呀，運輸嘅。噉，噉嗰陣時黃、賭、毒，百花齊放吖嘛，最-最搵到錢嗰陣時。嗰陣時梅艷芳，e1e1，仲參加新秀，呀，歌-歌唱新秀，呀，都未紅。呀，你諗下。梅艷芳
喺度唱過，羅文喺度唱過，呀，尹光又喺度唱過。幾多明星喺度唱過呀。喂，點呀？收未呀？我企喺度都，你哋都喺度唱。呀，你企喺度，我哋都冇唱呀。我哋，我哋走㗎喇，而家，而
家落緊雨吖嘛。人不留人，就雨留人吖嘛！啱唔啱先。冇辦法。因為呢，就，誒，我，即係話有啲人投訴啦，吓，噉誒，話噪音啦。噉所以我哋十一點半呢，即係，應該係十一點就要收
㗎喇。噉有時延遲三個字嘅。屋企係咪呢個呢？喂，阿Ｂ呀！你陪我去北極，睇北極星吖……睇北極光吖！好正㗎，坐郵輪㗎！你阿媽唔得閒呀。問咗你阿媽啦！係呀！你點解唔得閒陪
我唧？你去……你……放暑假㗎，唔使返學㗎！係呀！四萬一……四萬幾蚊一個人㗎。我唔使你出呀。我請你去呀！你陪我啦！係呀，好正㗎，嗱。我哋坐郵輪喎，又可以呢……喺……
喺……誒……上一上岸又可以去shopping喎。嗱，我全程包晒你啦，嗱，包你啦……誒……誒……郵費、旅行費啦……誒……酒店費啦。四萬幾蚊一個人㗎！淨係坐郵輪嗰度都
……係呀！點解你唔得閒唧！係呀！你點解唔得閒唧！阿爸、阿媽……唔得閒呀，佢哋要返工呀，唔係我唔使搵你啦！係呀，你陪我去啦！唔使你出呀，我請晒你呀！我哋去見識下吖嘛
。未試過吖嘛。坐郵輪去睇北極星！你放緊暑假㗎，你嗰陣時，唔使返學㗎！係褦！ＯＫ㗎！我請你去！就噉決定啦！你放緊暑假，唔使返學㗎！係呀！冇問題，嗱，我請你呀！你去啦
！你陪我咋嘛，有乜所謂唧？今日星期二喎！今日星期三咩？今日星期四呀！金剛郵輪九折喎！而家出發！琴日呢，我返到屋企喎！噉我收工返到屋企，跟住呢，我個仔問我喎：「你聽
日去旅行呀？」我話：「係吖！」噉你幾時返呀？我唔知㗎。總之我聽晚唔返啦～噉佢話：「你幾時會返嚟呀？」我唔知㗎。我聽晚會……唔返嚟。跟住幾時返我就唔知㗎。總之就聽晚
就唔返啦～」做咩呀？做咩噉問呀？冇，我掛住你啫。可能會掛住你啫噉𢰸！成日都喺度……成日爆㗎，佢！血壓高囖！哎吔，係呀？係呀，有冇量過血壓呀？唱得幾好㗎！係呀，唔錯
呀！騎馬舞嚟㗎喎，呢個！唔識呀，真係！太新啲歌。我唔係呢個年代。我唔係呢個年代！噉邊個玩音樂呀？卡拉ＯＫ呀？玩得開心就得㗎啦……繼續玩啦……繼續玩啦！不如睇下鄭多
變教嘅蟹蟹瘦身操先啦！你要繳付四千二百六十蚊兩毫四仙。四四方方嗰個呀，細啲呀！三十乘三十啦？係囖！嗰個呢？嗰個囖！都嗌你度好個尺寸。唏～噉樣？係囖，呢個好啲喎，呢
個呀！唔好咁近個電視機呀！因住整爛呀！Philip Wong……又食咁多嘢……肥死你呀！又食咁多嘢！下一站係天富，Next-stop-is-Tin-Fu。媽、爸，
八日七夜吉隆坡加浮羅交怡之旅嚟到第四日。住喺呢間酒店真係好正。一行出去就係泳池，再行出啲就係沙灘。又曬黑返嚟喇，哈哈……有冇掛住我呢？好快返嚟。秋，一四年五月二十
二號。喂，明信片呀！愾，都返咗嚟喇！議員，各位議員，各位議員同事呢，剛才秘書處已經係作咗個嘅宣佈，五分鐘之後呢，就係，復會嘅。噉呢，而家就過咗五分鐘時間。噉，我就
想同大家講講，其實今日呢，整個嘅會議過程呢，係分開幾部份㗎。而第一部份呢，就係剛才大家已經經歷過嘞，就係宣誓嘅過程。噉，而第二部份呢，就應該係，依一個嘅-進行我哋
，議會嘅主席嘅選舉。噉呢，但係不過呢，我知道亦都明白到有同事呢，對於我哋嘅候選人-我哋嘅主席嘅候選人呢，嘅國籍問題呢，有啲嘅意見。或者有啲嘅地方需要澄清。噉，由於
呢，我哋今日依一個嘅會議呢，係冇任何嘅程序或者規矩呢，係容許我哋喺依個議會場裏便呢，係進行澄清提問、辯論或者係提問嘅……諮詢等等嘅，所以因此呢，喺依個會議室裏便，
我係唔可以係做依個工作。噉，但係不過，要係讓大家一啲關心嘅議員呢，能夠得到澄清嘅話呢，我就建議，阿梁君彥議員呢，喺稍後即刻嘅時間呢，就到到出便嗰度，就向新聞傳媒交
待佢嘅國籍問題。而關心嘅議員同事呢，亦都可以出出面嗰度去聽聽，究竟佢嗰個情況點樣樣，同埋可以向佢提問。就，議會裏便呢，我就唔能夠根據依一個嘅《議事規則》裏便呢，係
容許大家提問，或者係作出任何嘅討論嘅。噉，我而家呢，依個時間呢，就讓大家呢，就出出去出便嗰度呢-誒……如果關心嘅同事吓，就喺出便去聽下梁君彥議員佢作出交待。噉，我
期望呢，我哋嘅會議呢，將會係喺兩點半呢，係正式再復會嘅。噉，我而家係宣佈係咁多。噉呢，而家係進行休會。議員，噉，而家呢，時間就都係兩點三十五分啦，比我原先係宣佈呢
，係兩點三十分呢，復會時間已經遲咗五分鐘。噉，由於時間-我唔想再延遲落去喇。噉，我依家係正式復會。嗱，復會嘅時間呢，我當然-我期望呢，所有同事係坐返自己原來嘅位置
。噉呢，然後讓我哋可以喺一個嘅有秩序底下裏便呢，進行我哋今日嘅主席嗰個嘅投票嘅過程㗎。噉呀，而家再請所有嘅同事呢，返返去自己原來嘅位置嗰度。有議員想提出規程問題。
好，好呢，就係可唔可以呢-其他同事呢，都係返返埋去自己個座位嗰度呢，讓我哋嘅秘書都可以係，即係幫手，幫我即係做一啲嘅文書嘅工作，得唔得呢？因為如果唔係呢，我即係，
即係如果冇咗呢一個嘅秘書幫我做，就困難啲嘅，不過都唔係唔可以。但不過我期望呢，就其他嘅議員同事可唔可以先返埋位度先，然後呢，就讓我哋可以進行呢一個嘅會議。噉，如果
大家有任何規程問題呢，係可以提問嘅。噉，我可以畀大家時間。噉，主席，喂，呢個，我想問秘書處呢，佢有冇處理到梁君彥嘅國籍問題先？佢正話……嗱，剛才呢，我講過呢，有關
梁君彥議員嗰個國籍問題呢，就唔係今日我哋會議嘅裏面討論嘅範疇嘅。好。等我講，得唔得？噉呢，就因為呢，我剛才呢，已經係講咗，就係話，由於要讓大家進一步瞭解或者澄清有
關梁君彥議員嗰個嘅國籍問題呢，我特別安排咗一個時間畀大家呢，喺出便同依個新聞傳媒嗰度呢，係作出交代同埋澄清嘅。噉，如果大家呢，如果剛才有出席到出便嗰個嘅，誒-嘅場
合嘅話呢，其實大家可能都會知道究竟係嗰個情況點樣樣。不過呢，就係無論當事人呢，點樣澄清，點樣作出一個嘅解釋嘅話呢，其實我喺依個會議上高，我唔能夠作任何嘅保證大家滿
意或者唔滿意嘅。我作為一個會議嘅主持呢，我祇能夠係根據嗰個會議規則進行嗰個程序嘅唧。噉，如果大家想係確實要去去令到你嘅提問係得到滿意答覆嘅話呢，可以喺其他場合裏面
呢，去處理。而今日我哋個會議裏面呢，係冇辦法去處理依個問題嘅。噉呀，而家呢，就想問問嘞，如果邊個-頭先邊個提，誒……有舉手話過提問嘅？我睇唔倒呀。我想秘書同我幫幫
-俾個名單我，得唔得呀？我睇唔倒。嗱，誒……喺-喺今日呢，就即係我就唔想同大家爭論一啲嘅其他嘅問題，因為我呢，係冇一個權力呢，同大家去爭論任何嘅嘢嘅。而家我祇係呢
，係因為根據會議規則啦……其實我都唔係好想主持依個會議嘅。不過呢，但係呢，但係不過呢，係會議規則呢，就話呢，誒……根據依個《議事規則》嘅呀……附表一，按照《議事規
則》嘅附表一同埋六，第六同第七段嘅規定呢，係由我去做依個嘅會議嘅主持嘅。噉誒……而家呢，就我根據依個會議規則裏面呢，係祇能夠係主持依一個嘅投票依個過程嘅唧。噉呢，
就其他嘢呢，我就冇辦法去處理嘅。如果依家我去處理嘅話呢，我都違反咗依個會議規則。依個亦都係唔合法嘅。噉，所以大家呢，要我去表示究竟依個會係咪合法呢，我祇能夠根據會
議規則呢，依個會而家進程係合法嘅。嗱，我再想請大家-大家議員同事呢，吓-就係如果有提問嘅話呢，我想希望大家係回咗你自己個座位裹面呢，係提問。噉，我就會係，欸……邀
請大家提出你個議程規程嘅內容出唻嘅。我哋唔走呢？你唔走，唔緊要。總之唔好騷擾倒我哋嘅話呢，我可以繼續嘅。誒……好，而家呢，喺秘書畀我嘅名單裏便呢，第一位就係阿毛孟
靜議員。噉呢就，根據議事規則裏便唻講話呢，今日個規程問題呢，只能夠涉及到有關依個選舉個過程嘅情況嘅唧。噉就，希望如果其他問題嘅話呢，就希望你透過其他嘅場合裏面去發
表你嘅意見-嘅提問。好嘑，而家請阿毛孟靜議員，唔該。呀，好多謝阿主席。吓，我唔係故意要為難你或者要什麼。就好多謝你都話已經，就，意圖安排我哋出去聽阿梁君彥嘅解釋。
而解釋呢，都聽咗嘞。就話第一封信有關佢個國籍、外國居留權嘅問題。佢第一封信呢，就話enclose係，呀，已經附上，誒，嗰個，誒，放棄國籍嘅聲明。呀，嗰個copy呢
，就原來不存在。因為係電郵。而第二封嗰個呢，先至係真嘅。就佢暫時未收到手，下馬？噉，我就，呀，規程問題啦。因為基本法講到明呢，呀，大會主席就必須沒有外國居留權㗎。
噉，兩封，即使係政府發出嘅，信呢，就唔係一定係法律文件唻𠿪。我哋最緊要就係要嗰封，呀，放棄國籍聲明，呀，所謂係，呀，Declaration_of_
Renunciation_of_UK_citizenship。呢個，呀，因為我自己都有一份，吓。我-我-我哋係咪應該要等埋佢有呢個噉樣嘅文件喺手。咩都係正正式式嘞
，我哋先開始呢個，誒，誒，選舉嘅程序呢？好，誒，唔該你，誒，毛孟靜議員。頭先我都講過呢，就係有關你呢個提問呢，就係要祇能夠涉及到嗰個嘅選舉過程同埋-或-或者係同依
個選舉有關嘅嘢啦。噉，但係，剛才你想係，aam6，澄清阿梁君彥議員呢，嗰個，即係都係，國籍問題啦，下。噉，但係不過問題在於就係，剛才我已經係特別安排咗一個嘅場合，
就畀梁君彥議員呢，就向大家同埋向社會大眾呢，作出澄清同埋交代嘅。噉呢，就對於佢能唔能夠達到你頭先提問嗰個嘅要求呢，我就唔能夠作出任何嘅意見。不過我想同大家講講，就
鑒於阿梁君彥議員呢，就已經一而再，再而三呢，除咗提供資料，同埋係公開場合裏面係澄清之後呢，噉，其實議員呀，可以自己自行去決定一下稍後時間會唔會去投票支持佢嘅。即係
如果大家覺得阿梁君彥議員呢，或者未曾答倒你哋所提問嘅問題嘅話呢，噉，就變咗大家可以-可以呢……係去尋求……噉，梁天琦都唔使畀人disqualify啦，係咪呀？我都
唔知佢究竟係咪真係有合法嘅權利唻參選，你就叫我自己先考慮可唔可以投票畀佢，下馬？你可唔可以叫選民自行……畀梁天琦吖？嗱，因為呢，我哋依個立法會嘅主席嘅選舉呢，係按
照依個《議事規則》嘅附表第一嘅程序進行嘅。如果喺程序進行嘅條文，係容許議員呢，喺選舉主-主席嘅會議上高，就候選人嘅事進行討論。而事實上呢，有關討論呢，已經喺琴日嘅
論壇……主席呀，我唔係……我唔係要求討論呀。我係要求……呢啲係好清楚嘅法律上嘅澄清呀。佢一定要有一份噉樣嘅，呀，正正式式係放棄英國國籍嘅聲明嘅文件。最好畀原裝我哋
添啦。噉，但係如果暫時冇原裝，即係呀，copy都有畀唻睇下。但係而家講得好清楚。我嘅理解係佢未收倒呢份文件。噉，我哋點可以喺呢度進行呢個選舉嘅過程呢？em6……因
為如果我自己瞭解呢，喺基本法裏面所講呀，個內容裏便呢，係講係候選，唔係，對唔住，係主席-主席-立法會嘅主席係唔能夠擁有任何其他國家嘅居留權依個問題。係清楚寫咗喺度
，就冇講到候選人嘅。噉，我哋今日呢-我今日呢，就唔係同大家係辯論依啲問題，但係不過大家如果想去澄清有關依啲問題呢，就應該係透過其他途徑。而因為我，一來我唔係一個-
即係法律嘅-嘅背景嘅一個嘅議員啦。而同時呢，我依個主席身份亦都唔能夠作任何嘅回答。噉，我祇能夠呢……唔好意思，我唔係特別要為難你，亦都，呀，覺得打直噉樣說話，打岔
係，呀，唔禮貌嘅。唔緊要。但係你-正話你噉樣講呢，佢做咗主席呢，就不能夠有，呀，居留權。喂，你如果係選嘅話，一陣半個鐘頭之內，十分鐘之內添，佢就已經係主席㗎嘞。
選完之後呀，有個人，吓，已經係主席，但佢仍然係未有-喺今日之內，未有我哋正話講嘅嗰份真真正正需要放棄國籍嘅聲明文件吖嘛！嗱，你係講得啱嘅！多謝！就係當佢如果係選咗
之後呢，就即係如果係唔符合呢度呢，佢就唔應該成為一個嘅主席。依個係冇錯嘅。但不過問題在於呢，我唔能夠作任何嘅一個-建議你，跟住點樣做，因為我冇依一個身份。我祇能夠
係主持乜嘢呢……主席，噉，你坐喺度做咩㗎？我主持一樣嘢，好簡單唧，即係，你講得啱呀。我想澄清一下我主席做乜嘢喺度。因為根據會議規則，我……祇係做兩樣嘢。我第一樣嘢
呢，就係乜嘢呢，就係進行依一個嘅主席嘅選舉投票。而第二樣嘢呢，就係，宣布邊位嘅候選人呢，係當選。我祇係做兩樣嘢唧。其他嘢呢，我都唔應該做嘅。最後，一個規程問題。
如果真係為咗抗爭，我係不同意而家呢一個噉樣嘅程序嘅，我都行出唻，我而家抗爭，企喺你後面，我係唔走。你呼籲我走，我亦都唔走。係咪一路噉樣繼續落去嘅呢？如果你係影響唔
倒，誒，大家個投票個進程呢，我係唔阻，我-我-我係唔阻止你嘅。但係，你投票之前，首先必須要確定我、梁頌恆同埋姚松炎三位嘅投票權。誒，嗱，其實我都冇權去確定㗎。確定
你哋有冇權去投票呢，我祇能夠係接受秘書畀我嘅-嘅一個名單，包括咗候選人同埋有資格投票嘅議員。其實你應該係同返秘書處講，唔係同我講，因為我係冇權代佢-秘書處講依番說
話㗎。如果你要講嘅話呢，你就由-你同依個秘書處嗰度-嗰度講。喔，第二位嘅就係許智峰議員。主席，我想你清醒啲諗一諗呢……誒，清唔清醒唔係你判斷㗎喎。我哋今日係咪應該
再繼續，誒，落去會議，去選主席呢？頭先毛孟靜議員同埋我哋好多非建制派議員已經講咗，我哋係唔信納梁君彥議員已經可以完全係脫離咗，係一個英籍，或者係脫離咗英國嘅居留權
。噉，喺呢個情況底下，要我哋選舉係唔公道嘅。呢個係第一。第二就係，正正你身後便嗰幾位議員，頭先我哋宣誓嘅時候，係遇到一啲，誒，障礙嘅。係監誓員秘書長呢，係冇處理到
佢哋嘅宣誓。噉，所以秘書長亦都講咗佢哋陣間係喺個選主席嘅，誒，投票裏便，個選舉裏便，佢哋係唔可以投票嘅。噉，但係我哋好多嘅議員都聽倒……似乎佢哋嗰種宣誓嘅方式，我
哋過往歷屆嘅立法會議員都試過用類似嘅方式，都係冇問題嘅。噉證明我哋個宣誓嘅過程出咗問題。令到我哋陣間投票，有幾個議員係冇辦法投票嘅話，呢個選舉係唔會係一個公平，符
合程序公義嘅選舉唻嘅。噉，我想邀請你再決定一下係唔係應該逆住咁多嘅程序公義去繼續處理呢個會議，去繼續選一個冇任何代表性嘅主席呢？誒，主席，你作為，誒，代理主席呢，
都係唔容易。但係，我呢，支持你係執行《議事規則》，包括呢，維護議會嘅秩序，確保呢，我哋選主席嘅程序呢，能夠順利完成。因為，呢個呢，係憲制嘅工作，亦都係全港市民呢，
都係，誒，睇住我哋做嘅。噉，其中，誒，《議事規則》，我相信-都請你瞭解一下。就係我哋有議員呢，係冇，呀，一個合理理由呢，就係圍住你嘅檯嘅後便啦。我-我恐怕呢，就係
有違反《議事規則》嘅-嘅嫌疑。噉，我希望你-你都考慮下請呢啲議員回去。如果佢哋，經過幾次嘅勸喻，都唔回去嘅話呢，喺維護議會秩序上呢，我就認為你應該執行《議事規則》
。呢個第一點。第二點呢，就係關於個議員嘅投票權。誒，我同意你嘅判斷，就係，呀，秘書長呢，按照法例呢，係依法幫我哋監誓。呀，我認為呢，有幾位議員呢，佢係冇，呀，依照
誓詞嘅內容呢，係完成宣誓。噉所以呢，係選主席嘅過程裏便呢，其實係不能參與表決嘅。呢個不能參與表決嘅，誒，誒，情況呢，其實我相信所有議員都明白嘅。如果不能夠完成宣誓
……而我嘅-亦都理解到呢，秘書長已經係畀多咗一次機會呢，所有，呀，佢有懷疑嘅議員呢，佢去再去宣誓嘞。我認為呢個呢，都係兼顧倒人情上嘅考慮。噉，第三點，至於大家質疑
梁君彥議員嗰個國籍問題，嗱，我就，誒，都係一早呢，都好關心呢件事，我多次同梁議員都澄清，誒，要求佢確認。佢多次呢，都係已經係好確認噉講呢，就係佢已經處理好。噉，及
後呢，亦都將由英國領事館發出嘅兩封信，係畀大家去，誒，睇喇。噉，當然大家可以要，呀，一份，呀m，證書。噉，呢個我理解嘅。但係，起碼我自己睇咗嗰兩封信呢，我認為去到
現在呢，冇其他新嘅證據呢，就話梁議員呢個英籍問題呢，係冇處理到嘅。噉，喺-我哋既然今日定咗選舉主席呢，我認為我哋應該按照我哋，呀，定咗嘅呢一個，呀，時間安排呢，就
係順利完成選主席。即係等如我哋其他選舉一樣，大家都明白，可能都會質疑唔同嘅候選人，佢，呀，某啲嘅聲明有誤。噉，大家呢，就可以係日後透過唔同嘅方式去跟進，包括係，誒
，司法覆核呀，或者其他法律程序。我相信大家作為議員都好理解嘅。噉，我希望，呀，阿梁議員你可以，呀，公平公正噉主持會議，確保我哋能夠順利選倒主席。主席，我留意倒呢，
我哋有啲同事可能對我哋兩位主席嘅候選人其中一位嘅資格，佢可能係提出咗有啲嘅意見，或者佢係覺得係有質疑嘅。不過我相信呢，即係喺呢個會議廳裏面呢，唔同政治立場嘅議員呢
，佢哋對依件事係有唔同嘅態度，但係不能夠因為依一個原因呢，係阻礙我哋今天既定嘅議程。由我哋，殊誒，完成依個宣誓嘅工作到到而家呢，我相信，即係，我哋已經係浪費咗兩個
鐘頭嘅時間。閣下嘅工作呢-閣下嘅工作呢，亦都係祇能夠主持今天呢個大主席嘅選舉，所以我希望你呢，唔好再浪費時間呢，而係能夠直接進入依個，欸，立法會主席選舉。唔該。
主席，誒，剛才毛孟靜議員已經提及到其中一個觀點呢，就係，我會用一個最嚴謹最，誒，謹慎合理嘅做法。就係我哋未見倒一份正式嘅文件之前呢，我哋好難去憑一個電郵又好，或者
相關啲文件嘅副本呢，去到確認，哪怕我哋相信佢都好。我覺得即係作為一個，誒-今次選主席啦，而依件事嘅後果呢，係可以好大嘅，可以帶嚟一個憲政嘅一個危機。噉，我覺得，誒
，係咪需要咁，誒，草率地，或者咁急速地，抱「必須要」噉樣處理呢？噉，另一點，我覺得，誒-就住剛才有同事亦都有提問到嘅，就係國籍嘅取消同埋居留權嘅問題，我-我覺得喺
-根據英國國籍法入便呢，其實當中仲有一啲嘅論點嘅爭議㗎。似乎我哋呢度未諮詢夠足夠嘅法律意見。如果喺噉嘅情況之下，如果根據基本法七十一條所講呢，其實講緊居留權嘅，噉
，我覺得呢個喺未澄清之前，係咪需要，欸，喺依一刻做依樣嘢呢？噉，我希望-你剛才提到依個規程問題，點樣規程法呢？就係你剛才話你嘅責任就係主持會議啦，同埋作出-有結果
之後宣佈啦。仲有一樣嘢，宣-會唔會係你嘅權力呢，就係，誒，adjourn成個會議。即係話睇依啲法律觀點，或者咁大風險之下，你覺得今日唔適宜作出今日選主席決定呢？
唔該主席。我係第一次參與呢個會議。噉，就正如李慧瓊議員所言呢，其實今次個會議係好多人睇緊，亦都好多香港人關注。正正因為噉，我哋對自己嘅要求所以先至要更加高。即係我
頭先見倒最大問題就係……我而家仲係一個大學生。佢呢個選舉，佢嚴謹嘅程度比一個大學生學生會嘅選舉更加不如。即係你有咩可能，一個候選人，佢嘅國籍尚未確定，我哋就開展成
個程序？佢而家，祇不過係口頭上面話……有人會話呢啲信件係可能已經證實咗，但呢個都祇不過係一個口頭上面嘅確認。而秘書處同埋主席，你，係應該-如果係對成個選舉係有責任
或者係覺得成個立法會-我哋要取信於民，我哋要攞返市民嘅信任，我哋更加要將每一個程序做得更加緊，而唔係「按章工作」，即係秘書處佢話唔查就唔查，唔需要查就唔查。一個書
面-一個有法律效力嘅文件，呢個係一個如此簡單嘅事情。我選立-我選呢個學生會，我都要畀個學生證佢睇下我係咪個學校嘅學生啦。即係啲咁簡單嘅程序都完成唔到嘅話，成個立法
會係不能夠取信於人㗎，主席。呢個係第一個問題。第二個問題就係，而家我哋有幾多個人能夠投票，我哋都未搞得清楚。成個《議事規則》最大嘅精神就係我哋確保每一個議員都能夠
-喺充足嘅情況同埋機會之下能夠完成倒個宣誓程序。而一個秘書長，佢唔能夠係基於完全冇法律理據，完全冇理由嘅一啲質疑，用佢個人嘅判斷係同佢-係同其他議員講佢係冇能力係
主持呢個監誓。我會認為就係呢樣嘢就係完全違反咗《議事規則》本身應該要有嘅精神。就係要佢，或者要所有議員，係能夠成功噉樣完成個程序，然後進入去主席嘅選舉。所以呢一個
-秘書長陳維安佢頭先嘅決定呢，或者判斷呢，其實係-完全係一個arbitrary_use_of_power，係完全係，冇任何基礎嘅一個判斷嚟㗎。如果大家睇返之前嘅片
段呢，其實三位議員佢都完整噉樣讀完佢嘅誓詞。而喺《議事規則》裏面，祇不過係規定議員完絕-完整噉樣讀完個誓詞。佢語氣或者其他嘢，佢根本就唔能夠基於呢樣嘢作一個標準就
係話自己冇-即係判斷自己冇權去監誓。噉，所以我希望主席你明白而家有兩個好大問題擺喺我哋面前。如果我哋唔去處理佢，然後再進行主席嘅選舉嘅話呢，即係立法會係好難去取信
於人。而我相信好多議員，即係包括好多直選，有好多民意基礎支持嘅議員呢，亦都唔能夠信納呢個選舉嘅結果。主席，呢一個，係香港人面前睇倒粗疏到不能再粗疏嘅程序。假如，佢
-梁君彥係連正本都攞唔倒出嚟。大家睇倒而家講緊嘅，佢係攞住一個，即係副本不似副本嘅文件去證明自己嘅國籍。而最糟糕嘅地方就係，連個居留權，都未釐清倒。假如今日喺一個
咁粗疏嘅情況之下進入程序嘅話呢，即係畀佢「過倒海係神仙」㗎嘑，主席。梁君彥如果過倒海呢，佢義不容辭呀，真係。所以我唔覺得，喺呢度會問嘅問題-大家問題，其實我-係好
具體㗎。佢哋嘅候選人資格，以至我哋在坐可以投票嘅人嘅資格，我哋都未能夠釐清倒。喺咁混亂嘅情況之下，咁粗疏嘅情況之下進入程序，主席，我怕你背負嘅壓力會好大喎。所以我
都係，希望主席你能夠-即係，請靜-請耐心，請聆聽我哋會眾嘅意見，作出你嘅裁決。如果喺一個咁唔服眾嘅情況之下進入一個噉嘅程序嘅話呢，香港人會睇倒嘅。唔該主席。主席，
我完全唔能夠接受你所講-頭先所講話「祇有立法會嘅主席先至有居留權嘅限制，候選人冇」。喺呢一刻，如果我哋進行投票，當選嘅人下一刻就已經成為我哋嘅主席。喺呢一刻，我哋
絕對係有義務要去釐清佢已經完成晒一切嘅放棄居留權嘅手續，並且交出正本，嚟以示-以正-以正視聽。而秘書處係有責任去維護呢件事，係正確噉樣，完成噉樣，誒-完整噉樣進行
。所以，我認為，喺呢一刻，如果梁君彥議員仍然都係交唔出，佢嗰封信，抌有正規嘅印嘅正本嘅話，其實佢係應該冇資格參選嘅。究竟呢個投票箱入便，有兩個投票箱：廢票同塗謹申
議員，定係加埋梁君彥議員？係好決定我哋未來呢個立法會任期入便呢啲會議係點樣進行，係對全香港人嘅公眾利益都係，即係非常重大嘅關係。我認為喺呢一刻，我哋就一定要去處理
呢一件事。如果梁君彥議員交唔出佢呢份文件嘅正本嘅話，噉，佢應該係冇參選嘅資格。誒m，我剛才祇不過依書直說唧，我祇係根據《基本法》嗰個-朗讀畀大家聽唧，冇，我冇參與
我個人嘅意見落去。因為我主席都唔可以畀一個個人嘅意見，況且依啲係一個，誒m，又係憲制，又係法律嘅問題呢，噉，我唔畀任何嘅意見落去嘞。我畀都未必係最正確嘅。噉，就至
於個-想同大家講講噉解唧。呀，噉嘅，我就-其實任何一個選舉裏便呢，不論係我哋以前做學生會嘅選舉，以至到今日我哋選主席……呢個-而家係一個正式嘅會議嘅話，梁頌恒議員
係冇資格參加呢個會議。主席呀，我而家有冇管-我第一個問題，我修正吖。我而家有冇權參加呢一個會議呀？任何未宣誓嘅議員，根據我哋《議事規則》同埋法例，係唔能夠參加正式
會議，係唔能夠發言㗎，主席。噉，我下一個問題嚟嘑，主席。喺《議事規則》裏便，第十二條《每屆任期初次會議》。喺立法會每屆任期首次會議上面，議員，係需要按照本議事規則
第一條，括弧，《宗教式或者非宗教式宣誓》嘅規定作宗教式或者非宗教式嘅宣誓嘅。第二，喺所有出席會議……「──即係包括我──」作宗教式，或者非宗教式宣誓後，需要按照本
議事規則第四條《立法會主席選擧》規定嘅程序而進行立法會主席嘅選擧。呢個係有先後次序嘅問題㗎，主席。我們都未完成第一點，就係所有出席咗呢個會議嘅議員，去進行宣誓。
我哋又點去到第二點，去選立法會嘅主席呢？呢一個係好嚴重嘅規程問題嚟㗎，主席。誒，其實呢，就，我容許其他嘅議員呢，在坐喺依度嘅話呢，其實我就唔去作任何決定，唔畀人哋
發言嘅，因為我已經畀咗人哋坐喺度㗎嘞。噉，我就要畀佢繼續發言落去。主席，如果你確認呢個係正式嘅會議嘅話呢，你噉樣係嚴重去……《議事規則》第一條㗎。我希望你重新考慮
呢個問題。改選主席，我認為係。繼續響應阿-阿謝偉俊議員。佢唔稱任。我認為要改選主席。誒，你可以質疑我依個嘅決定嘅，可以質疑我嘅決定，但係不過我做咗依個決定出嚟。
下，噉，我就，就會係，喺-在坐嘅議員呢，係經過選舉嗰度呢，確認咗佢係議員嘅話呢，雖然佢未宣誓，我係畀佢喺依度呢，係發-發言㗎。你-你可以有你嘅決定。不過我想知你嘅
決定係建基於你認為有關議員是否應該正式宣誓之後做，定話唔做？如果你又認為佢嘅宣誓有效，你畀佢做，你可以決定，可以有基礎。但係如果你都同意有關宣誓係唔合理、唔合法嘅
話呢，你噉樣做法係嚴重違反《議事規則》第一條呢，係唔能夠進行。誒，因為呢，當任何議員未曾做依一個嘅最後嘅宣誓嘅時候呢，佢仍然都有議員嘅-嘅，唔係-係有資格，佢身份
裏便嚟講嘅話呢。當然，你可以話未做s-未做宣誓，未係-未係嗰個議員。但不過問題在於，噉，我-剛才你未宣誓，我都畀你坐喺度個喎。噉，你點解釋呢？主席，但係當你已經話
宣布呢，已經進入第二階段，選主席階段呢，你已經確認咗，第一階段嘅一個宣誓儀式已經完成咗。所以，呢個係邏輯上，你唔好搞錯咗先，如果唔係嘅話，你噉樣做法係冇可能嘅。
冇錯，你講得啱嘅，就係……你講得啱嘅。但係不過問題在於就係咩呢？仲未有人去取消佢資格，佢未宣誓。剛才你坐喺度嗰陣時候呢，亦都冇人去取消你資格，所以仍然呢，係畀你有
資格去宣誓。我係話佢發言呀，主席。唔係講取消資格。嗰啲我哋下一步會做。我，話第一階程完咗之後呢，先有資格去第二階段參與-參與會議呀。冇錯，你講得啱，你可以質疑我依
個做法。但係不過我覺得呢，我依據剛才嘅程序裏便嚟講嘅話呢，因為-因為你哋大家未宣誓嗰陣時呢，都有資格坐喺依個議-會議廳嗰度嘅話呢，我用依一個概念。你問我個理由呢，
我解釋畀你聽嘞。無論你接受與唔接受都好，無論你覺得我依個擉-決定啱與唔啱都好……如果你仍然當我係主席嘅話呢，叫得我做主席嘅話呢，你要接受我依個決定。除非你係唔覺得
我就係主席呢，你就唔使再聽我依個決定，ＯＫ？梁頌恆議員呢，係咪繼續係發言……阿代理主席，阿代理主席，你就真係唔係好想做「醜人」嘅，我知你嘅，但係你唔可以違反我哋嘅
《議事規則》㗎。《議事規則》第一條已經講明，未宣誓係唔能夠參與會議咖嘛，主席！唔好意思，唔好意思，我剛才已經做咗決定出嚟，你可以質疑我嘅決定。我知你唔想做「醜人」
，但係你都冇權力可以去overrule我哋個《議事規則》去做你呢個決定㗎。你根本冇power去做呢個決定㗎。嗱，我都講咗嘞。我做決定有-可以錯，可以對。無論錯與對
都好呢，今日我-我唔會同你爭論嘅，我唔會同你爭論嘅。呢個錯嘅決定，係咪？你要做一個違反我哋《議事規則》嘅決定？我已經做咗決定出嚟呢，就係做咗決定。你唔同意我決定嘅
話呢，你可以去法庭上高，去質疑我依個決定。噉，點解你唔同佢哋講呀？你唔叫佢哋去法庭上高，執行你決定嘅決定呀？我而家決定咗囖！點解你唔將呢句說話-點解你同我講，唔同
你隔籬嗰啲人講呀？我已經畀佢發言囖。梁耀忠，唔好噉樣啦！你可唔可以中立啲？可唔可以公正啲，跟返《議事規則》做呀？我知你唔會做「醜人」，我哋都唔想為難你。你跟返《議
事規則》咪得囖。根據《議事規則》呢，我做嘅決定就係最後決定嚟㗎嘞。主席，主席，主席，規程問題，規程問題。請大家坐低先。規程問題，規程問題，首先我-我希望主席……立
法會係一個莊嚴嘅地方。希望你請嗰啲喺出便嘅議員返返去嗰個位嗰度。請大家坐低先，請大家靜下先，請靜下先，請靜下先，請大家靜下先。梁美芬議員，請你坐低！冇錯，點解你而
家可以講嘢，我而家唔係-我而家唔係霸尖。主席，我希望呢，喺出便嘅議員，係可以返返佢嘅座位裏面，因為我哋覺得好騷擾。我哋希望係，主席一個人喺度主持會議。你唔係有五個
人喺度垂簾聽政呀，下馬？你唔係需要呢啲人保護你呀，下馬？梁美芬教授……我覺得我哋非常受騷擾。我希望主席裁決。請呢五位議員返返去個席位嗰度，因為立法會《議事規則》…
…嗱，剛才呢，個個會議進程呢，係非常之好嘅……即係第四十二條講得好清楚……係祇係你哋呢，係提出呢啲噉嘅問題出嚟呢，會議先唔能夠進行。主席，我希望你叫返嗰五位議員返
去佢嘅席位，好……我想同你講聲，我未曾叫梁美芬議員你發言嘅。請你坐低先，唔該你。下一位呢，就係陳直-陳志全議員。佢未完個……你頭先……你坐低咗。我以為你發完……我
問咗你有冇發言嘑，好，你發-你發言啦！繼續啦，你！主席呀，我-我唔記得咗我講到邊呀。頭先比較混亂。誒，其實呢，喺個選舉裏便……唔該你坐低，唔該你坐低，唔該你坐低。
未叫你發言嗰陣時，唔該你坐低。梁頌恆，請你繼續發言。主席，任何，一個選舉裏便，最重要嘅兩樣嘢，就是候選人嘅資格，與及選民嘅基礎。今日，我哋呢度發生咗兩個問題。第一
，我哋候選人嘅資格，係成疑嘅。頭先，有好多議員講咗我呢點，我唔詳述。第二點，負責選-投票嘅人嘅資格，喺之前，《議事規則》上一項嗰度，根本就未完成。噉，我哋又點樣去
開始下一步，呢一個選主席嘅呢一個會議呢？選-《議事規則》裏便，係有清楚-講到明，我哋呢一個，由宣誓去到選主席嘅程序。喺第十二則，每屆任期嘅首次會議嗰度係有清晰列明
。所以，主席，首先你要去望一望呢一個sh-《議事規則》裏便嘅資料，去決定返我哋先後次序。係要畀每一個議員，出席咗會議嘅議員，去作出咗呢個宗教式，或者非宗教式宣誓後
，再按照呢個《議事規則》第四條呢，先去進行選，主席呢一個程序。
